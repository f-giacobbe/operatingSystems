Si decida di apportare le seguenti modifiche alla classe Biblioteca: avere K > 1 banchi prestiti invece di uno solo
e avere il thread Utente che scelga a quale banco rivolgersi in base a quanto deve aspettare.
Si dovrebbero gestire le code in modo tale che vi sia una sorta di matrice di code, dove le colonne indichino rispettivamente
se si tratta di una coda per tesserati (ovvero con priorità) oppure una coda per esterni (senza priorità), mentre ci sono K righe,
ognuna rappresenta un banco.
Al momento di accodarsi, dunque, il cliente confronterà le varie code nella seguente maniera: se si tratta di un utente tesserato,
si accoderà alla coda con meno tesserati (all'utente tesserato non interessa sapere quanti utenti esterni ci sono in coda in
quanto avrà sempre la priorità su di lui). Al contrario l'utente esterno che vorrà accodarsi sceglierà la coda con il seguente
criterio: sceglierà la coda la cui somma di utenti in attesa tesserati e non sia minore. C'è da dire però che avendo gli utenti
tesserati priorità, possono scavallare l'utente esterno anche dopo che si sia inserito in coda, dunque un algoritmo di tipo
"greedy" come appena considerato non farà sempre la scelta migliore. Tuttavia, l'utente esterno non ha modo di sapere, al momento
della scelta, se e quanti utenti tesserati arriveranno in futuro.